Prosjektbeskrivelse:

I dette prosjektet har vi utforsket bruken av tekstembedding for økonomisk analyse, med et spesielt
fokus på energisektoren. Tilgjengelig tekstdata har vært essensielt for gjennomføringen av prosjektet.
Gjennom nettskraping har vi hentet ut nyhetsartikler, taler og årsrapporter fra nettsidene til flere le-
dende energiselskaper. De analyserte selskapene i prosjektet er ExxonMobil, AkerBP, Chevron, BP, PetroChina,
Valero, Reliance Industries, CNOOC, ConocoPhillips, Enbridge, EOG Resources, Marathon Oil, Equinor og Royal Dutch Shell.
Prosjektet fokuserer på tre hovedområder: identifisering av teksttyper som er best egnet for å
avdekke og følge trender, metodene for å identifisere disse trendene og hvordan trendene utvikler seg
over tid. Vi har undersøkt ulike teksttyper for å vurdere deres evne til å identifisere trender og om det
er betydelige forskjeller mellom dem. For å identifisere trender har vi benyttet metoder som K-means
og HDBSCAN for å gruppere tekstene, og deretter brukt KeyBERT til å trekke ut sentrale temaer.
Til slutt har vi fulgt tre utvalgte trender over tid for forskjellige selskaper, der trendene er representert
som centroids. Vi har beregnet tekstfordelingen mellom disse trendene over en gitt tidsperiode.
